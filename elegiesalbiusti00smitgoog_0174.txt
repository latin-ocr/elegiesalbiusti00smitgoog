LIBER ‘QVARTVS

nulla queat posthac nos soluisse dies.
optat idem iuvenis quod nos, sed tectius optat:
nam pudet haec illum dicere verba palam.
at tu, Natalis, quoniam deus omnia sentis,
20 adnue: quid refert clamne palamne roget?

6

Natalis Iuno, sanctos cape turis acervos
quos tibi dat tenera docta puella manu.
tota tibi est hodie, tibi se laetissima compsit,
staret ut ante tuos conspicienda locos.

5 illa quidem ornandi causas tibi, diva, relegat:
’ esttamen occulte cui placuisse velit. .
at tu, sancta, fave, neu quis divellat amantes,

sed iuveni quaeso mutua vincla para.
sic bene compones: ullae non ille puellae

ιο servire aut cuiquam dignior illa viro.
nee possit cupidos vigilans deprendere custos

fallendique vias mille ministret Amor.
adnue purpureaque veni perlucida palla:
ter tibi fit libo, ter, dea casta, mero.

15 praecipit et natae mater studiosa quod optet:

illa aliud tacita, iarn sua, mente rogat.
uritur, ut celeres urunt altaria flammae,
nec, liceat quamvis, sana luisse velit.
sis iuveni grata, et veniet cum proximus annus,
ιο hic idem votis iam vetus adsit amor.

7

Tandem venit amor, qualem texisse pudori
quam nudasse alicui sit mihi fama magis.
169

 

