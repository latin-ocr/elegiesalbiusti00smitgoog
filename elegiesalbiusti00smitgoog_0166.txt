nrnnn Qvanrvs [4‚1‚⁸9 ⁵

vexit et Aeolios placidum per Nerea ventos: .
incultos adiit Laestrygonas Antiphatenque,
60 nobilis Artacie gelida quos irrigat unda:
solum nec doctae verterunt pocula Circes,
ι quamvis illa foret Solis genuS, apta vel herbis
aptaque vel cantu veteres mutare figuras:
· Cimmerion etiam obscuras accessit ad arcis,
quis numquam candente dies apparuit ortu,
seu supra terras Phoebus seu curreret inira:
vidit, ut inferno Plutonis 'subdita regno
magna deum proles levibus discurreret umbris,
praeteriitque cita Sirenum litora puppi.
illum inter geminae nantem confinia mortis
nec Scyllae saevo conterruit impetus ore,
cum canibus rapidas inter fera serperet undas,
nec violenta suo consumpsit more Charybdis,
vel si sublimis fluctu consurgeret imo,
vel si interrupto nudaret gurgite pontum.
non violata vagi sileantur pascua Solis,
non amor et fecunda Atlantidos arva Calypsus
finis et erroris miseri Phaeacia tellus. Ἴ
atque haec seu nostras inter sunt cognita terras,
fabula sive novum dedit his erroribus orbem,
sit labor illius, tua dum facundia, maior.
nam te non alius belli teuet aptius artes,
qua deceat tutam castris praeducere fossam,
qualiter adversos hosti defigere cervos
quemve locum ducto melius sit claudere vallo,
‘lontibus ut dulces erumpat terra liquores,
ut facilisque tuis aditus sit et arduus hosti,
laudis et adsiduo vigeat certamine miles,
quis tardamve sudem melius celeremve sagittam

161

 

