'l'IBVLLVS

7

Hunc cecinere diem Parcae fatalia nentes
stamina non ulli dissoluenda deo:
hunc fore Aquitanas posset qui fundere gentes,
quem tremeret forti milite victus Atax.
5 evenere: novos pubes Romana triumphos
vidit et evinctos bracchia capta duces:
at te victrices lauros, Messalla, gerentem
portabat niveis currus eburnus equis.
non sine me est tibi partus honos: Tarbella Pyrene
ιο testis et Oceani litora Santonici,
testis Arar Rhodanusque celer magnusque Garumna,
Carnutis et flavi* caerula lympha Liger. ’
an te, Cydne, canam, tacitis qui leniter undis
caeruleus placidis per vada serpis aquis,
ις quantus et aetherio contingens vertice nubes
frigidus intonsos Taurus alat Cilicas?
quid referam ut volitet crebras intacta per urbes
alba Palaestino sancta columba Syro,
utque maris vastum prospectetturribus aequor
ιο prima ratem ventis credere docta Tyros,
qualis et, arentes cum findit Sirius agros,
fertilis aestiva Nilus abundet aqua? ’
Nile pater, quanam possim te dicere causa
aut'quibus in terris occuluisse caput?
²5 te propter nullos tellus tua postulat imbres,
arida nec pluvio supplicat herba Iovi.
te canit atque suum pubes miratur Osirim
barbara, Memphiten plangere docta bovem.
primus aratra manu sollerti iecit Osiris
30 et teneram ferro sollicitavit humum,

124

 

