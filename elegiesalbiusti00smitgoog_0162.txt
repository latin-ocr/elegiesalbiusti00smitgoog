LIBER TERTIVS

vos modo proposito dulces faveatis amici,
neve neget quisquam me duce se comitem:
aut si quis vini certamen mite recusat,

fallat eum tecto cara puella dolo.

ille iacit'dites animos deus, ille ferocem
contudit et dominae misit in arbitrium,

Armenias tigres et fulvas ille leaenas
vicit et indomitis mollia corda dedit.

haec Amor et maiora valet. sed poscite Bacchi
munera: quem vestrum pocula sicca iuvant? .

convenit ex aequo nec torvus Liber in illis ·
qui se quique una vina iocosa colunt:

convenit iratus nimium nimiumque severos:
qui timet irati numina magna, bibat.

quales his poenas qualis quantusque minetur,
Cadmeae matris praeda cruenta docet.

sed procul a nobis hic sit timor, illaque, si qua est,
quid valeat laesi sentiat ira dei.

quid precor-a demens? venti temeraria vota,
aeriae et nubes diripienda lerant.

quamvis nulla mei superest tibi cura, Neaera,
sis felix, et sint candida lata tua.

at nos securae reddamus tempora mensae:
venit post multos una serena dies.

ei mihi, difficile est imitari gaudia falsa,
difficile est tristi fingere mente iocum,

nec bene mendaci risus componitur ore,
nec bene sollicitis ebria verba sonant.

quid queror infelix? turpes discedite curae:
odit Lenaeus tristia verba pater.

Gnosia, Theseae quondam periuria linguae

40 flevisti ignoto sola relicta mari:

Ῑ57

 

