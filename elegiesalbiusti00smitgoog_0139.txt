LIBER SECVNDVS

I

Quisquis adest, faveat: fruges lustramus et agros
ritus ut a prisco traditus exstat avo.
Bacche, veni, dulcisque tuis e cornibus uva
pendeat, et spicis tempora cinge, Ceres.
5 luce sacra requiescat humus, requiescat arator,
et grave suspenso vomere cesset opus. ⁴
solvite vincla iugis: nunc ad praesepia debent
plena coronato stare boves capite.
omnia sint operata deo: non audeat ulla
· ιο lanificam pensis imposuisse manum.
vos quoque abesse procul iube0, discedat ab aris,
cui tulit hesterna gaudia nocte Venus.
casta placent superis: pura cum veste uvenite
et manibus puris sumite fontis aquam.
15 cernite fulgentes ut eat sacer agnus ad aras
vinctaque post olea candida'turba comas.
di patrii, purgamus agros, purgamus agrestes:
vos mala de nostris pellite limitibus,
neu seges eludat messem fallacibus herbis,
κο neu timeat celeres tardior agna lupos.
tunc nitidus plenis confisus rusticus agris .
ingeret ardenti grandia lignamen,
turbaque vernarum, saturi bona signa coloni,
ludet etex virgis exstruet ante casas.

134

 

