a, 5, 55] TIBVLLVS

illic sanctus eris, curn te veneranda Numici
’ unda deum caelo miserit indigetem.
45 ecce super fessas volitat Victoria puppes,
tandem ad Troianos diva superba venit.
ecce mihi lucent Rutulis incendia castris:
iam tibi praedico, barbare Turne, necem.
ante oculos Laurens castrum murusque Lavini est
5ο Albaque ab Ascanio condita Longa duce.
te quoque iam video, Marti placitura sacerdos
Ilia, Vestales deseruisse locos,
concubitusque tuos lurtim vittasque iacentes
et cupidi ad ripas arma relicta dei.
55 carpite nunc, tauri, de septem montibus herbas
dum licet: hic magnae iam locus urbis erit.
Roma, tuum nomen terris fatale regendis,
qua sua de caelo prospicit arva Ceres,
quaque patent ortus etqua fluitantibus undis
60 Solis anhelantes abluit amnis equos.
Troia quidem tunc se mirabitur et sibi dicet
vos bene tam longa consuluisse via.
vera cano ε. sic usque sacras innoxia laurus
vescar, et aeternum sit mihi virginitas!

, 65 haec cecinit vates et te sibi, Phoebe, vocavit,

iactavit fusas et caput ante comas.

quidquid Amalthea, quidquid Marpesia dixit
Herophile, Phyto Graia quod admonuit,

quasque Aniena sacras Tiburs per flumina sortes

70 portarit sicco pertuleritque sinu

(haec iore dixerunt belli mala signa cometen,
multus ut in terras deplueretque lapis:

atque tubas atque arma ferunt strepitantia caelo* Ι
audita et lucos praecinuisse lugam,

,144

 

