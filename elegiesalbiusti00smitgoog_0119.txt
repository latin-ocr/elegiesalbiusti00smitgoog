¹· s 31] rmvmvs

bisque die resoluta comas tibi dicere laudes
insignis turba debeat in Pharia,

at mihi contingat patrios celebrare Penates
reddereque antiquo menstrua tura Lari.

quambene Saturno vivebant rege, prius quam
tellus in longas eqt patefacta vias! Ι

nondum caeruleas pinus contempserat undas,
effusum ventis praebueratque sinum,

nec vagus ignotis repetens compendia terris
presserat externa navita merce ratem.

illo non validus subiit iuga ternpore taurus,
non domito frenos ore momordit equus,

non domus ulla fores habuit, non fixus in agris
qui regeret certis finibus arva lapis.

ipsae mella dabant quercus, ultroque ferebant

. obvia securis ubera lactis oves.

non acies, non ira luit, non bella, nec ensem
immiti saevus duxerat arte faber.

nunc Iove sub domino caedes et vulnera semper,
nunc mare, nunc leti mille repente viae.

parce, pater. timidum non me periuria terrent,
non dicta in sanctos impia verba deos.

quod si fatales iam nunc explevimus annos
lac lapis inscriptis stet super ossa notis:

‘hic iacet immiti consumptus morte Tibullus,
Messallam terra dum sequiturque mari’

sed me, quod facilis tenero sum semper Amori,
ipsa Venus campos ducet in Elysios.

hic choreae cantusque vigent, passimque vagantes
dulce sonant tenui gutture carmen aves,

fert casiam non culta seges, totosque per agros
floret odoratis terra benigna rosis:

114

 

