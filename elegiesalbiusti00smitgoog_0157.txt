3, 3, 26] TIBVLLVS

0 mihi felicem terque quaterque diem!

at si, pro dulci reditu quaecumque voventur,
audiat aversa non meus aure deuS,

nec me regna iuvant nec Lydius aurifer amnis
nec quas terrarum sustinet orbis opes.

haec alii cupiant; liceat mihi paupere cultu
securo cara coniuge posse frui.

adsis et timidis faveas, Saturnia, votis,
et faveas concha, Cypria, vecta tua.

aut si iata negant reditum tristesque sorores
stamina quae ducunt quaeque lutura neunt,

me vocet in vastos amnes nigramque paludem
dives in ignava luridus Orcus aqua.

4

Di meliora ferant, nec sint mihi somnia vera γ
quae tulit hesterna pessima nocte quies.

ite procul, vani, falsumque avertite visum:
desinite in nobis quaerere velle fidem.

divi vera monent, venturae nuntia sortis
vera monent Tuscis exta probata viris:

somnia fallaci ludunt temeraria nocte
et pavidas mentes falsa timere iubent.

et natum in curas hominum genus omina noctis
farre pio placant et saliente sale?

Ἴ et tamen, utcumque est, sive illi vera moneri,

mendaci somno credere sive volent,

efficiat vanos noctis Lucina timores
et frustra immeritum pertimuisse velit,

si mea nec turpi mens est obnoxia lacto
nec laesit magnos impia lingua deos.

152

 

