ursan rannvs [a 3, 25

sed tristem mortis demonstret littera causam
atque haec in celebri carmina fronte notet:
‘Lygdamus hic situs est: dolor huic et cura Neaerae,
coniugis ereptae, causa perire tuit!

3

Quid prodest caelum votis implesse, Neaera,
blandaque cum multa tura dedisse prece,

non ut marmorei prodirem e limine tecti,
insignis clara conspicuusque domo,

aut ut multa mei renovarent iugera tauri
et magnas messes terra benigna daret,

sed tecum ut longae sociarem gaudia vitae
inque tuo caderet nostra senecta sinu,

tum curn permenso defunctus tempore lucis
nudus Lethaea cogerer ire rate?

nam grave quid prodest pondus mihi divitis auri,
arvaque si findant pinguia mille boves?

quidve domus prodest Phrygiis innixa columnis,
Taenare sive tuis, sive Caryste tuis,

et nemora in domibus sacros imitantia lucos
aurataeque trabes marmoreumque solum?

quidve in Erythraeo legitur quae litore concha
tinctaque Sidonio murice lana iuvat,

et quae praeterea populus miratur? in illis
invidia est: falso plurima vulgus amat.

non opibus mentes hominum curaeque levantur:
nam fortuna sua tempora lege regit.

sit mihi paupertas tecum iucunda, Neaera:
at sine te regum munera nulla volo,

²5 o niveam quae te poterit mihi reddere luceml

151

 

