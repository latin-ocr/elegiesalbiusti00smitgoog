LIBER SECVNDVS

postque venit tacitus furvis circumdatus alis
Somnus et incerto Somnia nigra pede.

2

Dicamus bona verba: venit Natalis ad aras:
quisquis ades, lingua, vir mulierque, lave.
urantur pia tura socia, urantur odores
quos tener e terra divite mittit Arabs.
ipse suos Genius adsit visurus honores,
cui decorent sanctas mollia serta comas.
illius puro destillent tempora nardo,
atque satur libo sit madeatque mero,
adnuat et, Cornute‚ tibi quodcumque rogabis.
en age, quid cessas? adnuit ille: roga.
auguror, uxoris fidos optabis amores:
iam reor hoc ipsos edidicisse deos.
nec tibi malueris totum quaecumque per orbem
fortis arat valido rusticus arva bove,
nec tibi, gemmarum quidquid felicibus Indis
nascitur, Eoi qua maris unda rubet.
vota cadunt: utinam strepitantibus advolet alis
flavaque coniugio vincula portet Amor,
vincula quae maneant semper dum tarda senectus
ιο inducat rugas inficiatque comas.
hic veniat Natalis avis prolemque ministret,
ludat et ante tuos turba novella pedes.

3

Rura meam, Comute, tenent villaeque puellam:
ferreus est, heu heu, quisquis in urbe manet.

137

 

