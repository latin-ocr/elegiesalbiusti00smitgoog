15

trnnn QVARTVS

I

Te, Messalla, canam, quamquam me cognita virtus

terret: ut infirmae nequeant subsistere vires,

incipiam tamen. a meritis si carmina laudes,

deficiant: humilis tantis sim conditor actis,

nec tua praeter te chartis intexere quisquam

facta queat, dictis utnon maiora supersint.

est nobis voluisse satis, nec munera parva

respueris. etiam Phoebo gratissima dona

Cres tulit, et cunctis Baccho iucundior hospes

Icarus, ut puro testantur sidera caelo

Erigoneque Canisque, neget ne longior aetas.

quinetiam Alcides, deus ascensurus Olympum,

laeta â€˜Molorcheis posuit vestigia tectis, '

parvaque caelestis placavit mica, nec illis

semper inaurato taurus cadit hostia cornu.

hic quoque sit gratus parvus labor, ut tibi possim

inde alios aliosque memor componere versus.
alter dicat opus magni mirabile mundi,

qualis in immenso desederit aere tellus,

qualis etin curvum pontus confluxerit orbem,

et vagus, e terris qua surgere nititur, aer,

huic et contextus passim fluat igneus aether,

pendentique super claudantur ut omnia caelo:

at quodcumque meae poterunt audere Camenae,

seu tibi par poterunt seu, quod spes abnuit, ultra

159

 

