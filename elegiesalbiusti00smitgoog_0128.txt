LIBER PRIMVS

non ego te propter parco tibi, sed tua mater
me movet atque iras aurea vincit auus.
haec mihi te adducit tenebris multoque timore
60 coniungit nostras clam taciturna manus:
haec foribusque manet noctu me adfixa proculque

cognoscit strepitus me veniente pedum.
vive diu mihi, dulcis anus: proprios ego tecum,
sit modo las, annos contribuisse velim.
65 te semper natamque tuam te propter amabo:
quidquid agit, sanguis esttamen illa tuus.
sit modo casta, doce, quamvis non vitta ligatos
impediat crines nec stola longa pedes.
et mihi sint durae leges, laudare nec ullam
70 possim ego quin oculos appetat illa meos:
et si quid peccasse putet, ducarque capillis
immerito pronas proripiarque vias.
non ego te pulsare velim, sed, venerit iste
si furor, optarim non habuisse manus.
75 nec saevo sis casta metu, sed mente fideli:
mutuus absenti te mihi servet amor.
at quae lida fuit nulli, post victa senecta
ducit inops tremula stamina torta manu
firmaque conductis adnectit licia telis
80 tractaque de niveo vellere ducta putat.
Î‡ hanc animo gaudente vident iuvenumque catervae
commemorant merito tot mala lerre senem:
hanc Venus ex alto flentem sublimis Olympo
spectat et infidis quam sit acerba monet.
85 haec aliis maledicta cadant: nos, Delia, amoris
exemplum caua simus uterque coma.

123

 

