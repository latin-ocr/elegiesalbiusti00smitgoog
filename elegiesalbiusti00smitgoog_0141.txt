2,1, 57] TIBVLLVS

huic datus a pleno, memorabile munus ovili
dux pecoris curtas auxerat hircus opes.
rure puer verno primum de flore coronam
60 lecit et antiquis imposuit Laribus.
rure etiam teneris curam exhibitura puellis
molle gerit tergo lucida vellus ovis.
hinc et femineus labor est, hinc pensa colusque,
lusus et apposito pollice versat opus:
65 atque aliqua adsiduae textrix operata Minervae
cantat, et applauso tela sonat latere.
ipse quoque inter agros interque armenta Cupido
natus et indomitas dicitur inter equas.
illic indocto primum se exercuit arcu:
70 ei mihi, quam doctas nunc habet ille manusl
nec pecudes, velut ante, petit: fixisse puellas
gestitet audaces perdomuisse viros.
hic iuveni detraxit opes, hic dicere iussit
limen ad iratae verba pudenda senem:
75 hoc duce custodes furtim transgressa iacentes
ad iuvenem tenebris sola puella venit
et pedibus praetemptat iter suspensa timore,
explorat caecas cui manus ante vias.
a miseri, quos hic graviter deus urget! atille
80 felix, cui placidus leniter adflat Amor.
sancte, veni dapibus festis, sed pone sagittas
et procul ardentes hinc precor abde faces.
vos celebrem cantate deum pecorique vocate
voce: palam pecori, clam sibi quisque vocet.

, 85 autetiam sibi quisque palam: nam turba iocosa

obstrepit et Phrygio tibia curva sono.
ludite: iam Nox iungit equos, currumque sequuntur
matris lascivo sidera fulva choro,

136

 

