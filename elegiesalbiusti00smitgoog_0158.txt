mrsu rsurrvs [som

iam Nox aetherium nigris emensa quadrigis
mundum caeruleo laverat amne rotas,
nec me sopierat menti deus utilis aegrae:
κο Somnus sollicitas deficit ante domos.
tandem, cum summo Phoebus prospexit ab ortu,
pressit languentis lumina sera quies.
hic iuvenis casta redimitus tempora lauro
est visus nostra ponere sede pedem.
²5 non illo quicquam formosius ulla priorum
aetas, humanum nec videt illud opus
intonsi crines longa cervice fluebant,
stillabat Syrio myrtea rore coma.
candor erat qualem praefert Latonia Luna,
30 et color in niveo corpore purpureus
ut iuveni primum virgo deducta marito
inficitur teneras ore rubente genas,
et cum contexunt amarantis alba puellae
lilia et autumno candida mala rubent.
³5 ima videbatur talis inludere palla:
namque haec in nitido corpore vestis erat.
artis opus rarae, fulgens testudine et auro
pendebat laeva garrula parte lyra.
hanc primum veniens plectro modulatus eburno
40 lelices cantus ore sonante dedit:
sed postquam fuerant digiti cum voce locuti,
edidit haec dulci tristia verba modo:
‘salve cura deum: casto nam rite poetae
Phoebusque et Bacchus Pieridesque lavent:
45 'sed proles Semeles Bacchus doctaeque sorores
dicere non norunt quid ferat hora sequens:
at mihi fatorum leges aevique futuri
eventura pater posse videre dedit.

1⁵3

 

