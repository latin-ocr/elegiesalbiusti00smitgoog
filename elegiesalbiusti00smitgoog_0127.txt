r, 6, ²5] TIBVLLVS

²5 saepe, velut gemmas eius signumque probarem,

per causam memini me tetigisse manum:

saepe mero somnum peperi tibi, at ipse bibebam
sobria supposita pocula victor aqua.

non ego te laesi prudens: ignosce latenti3
iussit Amor: contra· quis ierat arma deos?

ille ego sum, nec me iam dicere vera pudebit,
instabat tota cui tua nocte canis.

quid tenera tibi coniuge opus? tua si bona nescis
servare, frustra clavis inest loribus.

te tenet, absentes alios suspirat amores

. et simulat subito condoluisse caput.

at mihi servandam credas: non saeva recuso
verbera, detrecto non ego vincla pedum.

tum procul absitis, quisquis colit arte capillos,
et fluit effuso cui toga laxa sinu:

quisquis et occurret, ne possit crimen habere,
stet procul ante alia, stet procul ante via.

sic fieri iubet ipse deus, sic magna sacerdos
est mihi divino vaticinata sono.

haec ubi Bellonae motu est agitata, nec acrem
flammam, non amens verbera torta timet:

ipsa bipenne suos caedit violenta lacertos
sanguineque effuso spargit inulta deam,

statque latus praefixa veru, stat saucia pectus,

¹ et canit eventus quos dea magna monet. ,

‘parcite quam custodit Amor violare puellam,
ne pigeat magno post didicisse malo.

attigerit, labentur opes, ut vulnere nostro
sanguis, ut hic ventis diripiturque cinis’

et tibi nescio quas dixit, mea Delia, poenas:
si tamen admittas, sit precor illa levis.

122

 

