4, 1, 26] ' TIBVLLVS

sive minus—certeque canent minus -‚ omne vovemus
hoc tibi, nec tanto careat mihi carmine charta.

nam quamquam antiquae gentis superant tibi laudes,
non tua maiorum contenta est gloria fama,

nec quaeris quid quaque index sub imagine dicat,

sed generis priscos contendis vincere honores,

quam tibi maiores maius decus ipse futuris:

at tua uon titulus capiet sub nomine facta,
aeterno sed erunt tibi magna volumina versu,

conveniantque tuas cupidi componere laudes
undique quique canent vincto pede quique soluto.
quis potior certamen erit: sim victorin illis,

. ut nostrum tantis inscribam no'men in actis.

nam quis te maiora gerit castrisue lorove?
nec tamen hic aut hic tibi laus maiorve minorve,
iusta pari premitur veluti· cum pondere libra,
prona nec hac plus parte sedet nec surgit ab illa,
qualis, inaequatum si quando onus urget utrimque,
instabilis natat alterno depressior orbe.
nam seu diversi fremat inconstantia vulgi,

non alius sedare queat: seu iudicis ira
sit¹ placanda, tuis poterit mitescere verbis.
non Pylos aut Ithace tantos genuisse feruntur
Nestora vel parvae magnum decus urbis Ulixen,
vixerit ille senex quamvis, dum terna per orbem

Ἴ saecula fertilibus Titan decurreret horis,

, ille per ignotas audax erraverit urbes,
qua maris extremis tellus includitur undis.
nam Ciconumque manus adversis reppulit armis,
nec valuit lotos coeptos avertere cursus, ·
cessit et Aetnaeae Neptunius incola rupis

victa Maroneo foedatus lumina Baccho:
160

 

