LIBER TERTIVS

dixit, et ignavus defluxit corpore somnus.
a ego ne possim tanta videre mala.
nec tibi crediderim votis contraria vota
nec tantum crimen pectore inesse tuo:
nam te nec vasti genuerunt aequora ponti
nec flammam volvens ore Chimaera lero
nec canis anguinea redimitus terga caterva,
cui tres sunt linguae tergeminumque caput,
Scyllaque virgineam canibus succincta figuram,
necte conceptam saeva leaena tulit,
barbara nec Scythiae tellus horrendave Syrtis,
sed culta et duris non habitanda domus
et longe ante alias omnes mitissima mater
isque pater quo non alter amabilior. ’
haec deus in melius crudelia somnia vertat
et iubeat tepidos irrita ferre Notos.

5

Vos tenet Etruscis manat quae fontibus unda,
unda sub aestivum non adeunda Canem,
nunc autern sacris Baiarum proxima lymphis,
cum se purpureo vere remittit humus:

at mihi Persephone nigram denuntiat horam:
immerito iuveni parce nocere, dea.

non ego temptavi nulli temeranda virorum
audax laudandae sacra docere deae,

nec mea mortiferis infecit pocula sucis
dextera nec cuiquam trita venena dedit,

nec nos sacrilegi templis admovimus ignes,
nec cor sollicitant facta nefanda meum,

nec nos insanae meditantes iurgia mentis

, ι55

 

