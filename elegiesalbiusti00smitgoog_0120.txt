LIBER PRIMVS

ac iuvenum series teneris immixta puellis
ludit, et adsidue proelia miscet Amor.
65 illic est cuicumque rapax Mors venit amanti,
et gerit insigni myrtea serta coma.
at scelerata iacet sedes in nocte profunda
abdita, quam circum flumina nigra sonant:
Tisiphoneque impexa feros pro crinibus angues
saevit, et huc illuc impia turba fugit:
ωηο niger in porta serpentum Cerberus ore
stridet, et aeratas excubat ante fores. ’
illic Iunonem temptare Ixionis ausi
versantur celeri noxia membra rota,
75 porrectusque novem Tityos per iugera terrae
adsiduas atro viscere pascit aves.
Ι Tantalus est illic, et circum stagna: sed acrem
iam iam poturi deserit unda sitim:
et Danai proles, Veneris quod numina laesit,
80 in cava Lethaeas dolia portat aquas.
illic sit quicumque meos violavit amores,
optavit lentas et mihi militias.
at tu casta precor maneas, sanctique pudoris
adsideat custos sedula semper anus. Ι
85 haec tibi fabellas referat positaque lucerna
deducat plena stamina longa colo.
at circa gravibus pensis adfixa puella
paulatim somno fessa remittat opus.
ωηο veniam subit0, nec quisquam nuntiet ante,
sed videar caelo missus adesse tibi.
ωηο mihi, qualis eris, longos turbata capillos,
obvia nudate, Delia, curre pede.
hoc precor, hunc illum nobis Aurora nitentem
Luciferum roseis candida portet equis.

115

 

