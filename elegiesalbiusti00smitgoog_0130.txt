LIBER PRIMVS

primus inexpertae commisit semina terrae

pomaque non notis legit ab arboribus.
hic docuit teneram palis adiungere vitem,
hic viridem dura caedere falce comam:
35 illi iucundos primum matura sapores
expressa incultis uva dedit pedibus.
ille liquor docuit voces inflectere cantu,
movit et ad certos nescia membra modos:
Bacchus et agricolae magno confecta labore
40 pectora tristitiae dissoluenda dedit:
Bacchus et adflictis requiem mortalibus adfert,
crura licet dura compede pulsa sonent. ·
non tibi sunt tristes curae nec luctus, Osiri,
sed chorus et cantus et levis aptus amor,
45 , sed varii flores et frons redimita corymbis,
fusa sed ad teneros lutea palla pedes
et Tyriae vestes et dulcis tibia cantu
et levis occultis conscia cista sacris.
huc ades et centum ludis Geniumque choreis
50 concelebra et multo tempora funde mero:
illius et nitido stillent unguenta capillo,
et capite et collo mollia serta gerat.
sic venias hodierne: tibi dem turis honores,
liba et Mopsopio dulcia melle ieram.
55 at tibi succrescat proles quae iacta parentis
augeat et circa stet veneranda senem.
nec taceat monumenta viae quem Tuscula tellus
candidaque antiquo detinet Alba lare.
namque opibus congesta tuis hic glarea dura
60 sternitur, hic apta iungitur arte silex.
te canit agricola, magna cum venerit urbe
serus inoffensum· rettuleritque pedem.

125

 

