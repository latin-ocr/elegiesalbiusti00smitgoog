LIBER QVARTVS [4, 1, 153

nam modo fulgentem Tyrio subtegmine vestem
indueras oriente die duce fertilis anni,
splendidior liquidis cum Sol caput extulit undis
et iera discordes tenuerunt flamina venti,
curva nec adsuetos egerunt flumina cursus,
quin rapidum placidis etiam mare constitit undis,
ulla nec aerias volucris perlabitur auras
nec quadrupes densas depascitur aspera silvas,
quin largita tuis sunt cuncta silentia votis.
Iuppiter ipse levi vectus per inania curru
adluit et caelo vicinum liquit Olympum
intentaque tuis precibus se praebuit aure
cunctaque veraci capite adnuit: additus aris
laetior eluxit structos super ignis acervos,
quin hortante deo magnis insistere rebus

incipe: non idem tibi sint aliisque triumphi.
non te vicino remorabitur obvia Marte
Gallia nec latis audax Hispania terris
nec iera Theraeo tellus obsessa colono, ยน
nec qua vel Nilus vel regia lympha Choaspes
profluit aut rapidus, Cyri dementia, Gyndes
aret Arectaeis haud una per ostia campis,
nec qua regna vago Tamyris finivit Araxe,

ยน45 impia nec saevis celebrans convivia mensis
(ultima vicinus Phoebo tenet arva) Padaeus,
quaque Hebrus Tanaisque Getas rigat atque Magynos.

, quid moror? Oceanus ponto qua continet orbem,

nulla tibi adversis regio sese offeret armis.

,ยน5โฐ te manet.invictus Romano Marte Britannus
teque interiecto mundi pars altera sole.
nam circumfuso consistit in aere tellus
et quinque in partes toto disponitur orbe.

163

 

