manu purmvs [Μ

sedulus ac crebro prospicit ac refugit
et simulat transire domum, mox deinde recurrit
solus et ante ipsas exscreat usque fores,
75 nescio quid furtivus amor parat. utere quaeso,
dum licet: in liquida nat tibi linter aqua.

6

Semper, ut inducar, blandos offers mihi vultus,
post tamen es misero tristis et asper, Amor.

quid tibi saevitiae mecum est? an gloria magna est
insidias homini composuisse deum?

nam mihi tenduntur casses: iam Delia furtim
nescioquem tacita callida nocte fovet.

illa quidem tam multa negat, sed credere durum est:
sic 'etiam de me pernegat usque viro.

ipse miser docui quo posset ludere pacto
custodes: heuheu nunc premor arte mea.

. fingere tunc didicit causas, ut sola cubaret,

cardine tunc tacito vertere posse fores:

tunc sucos herbasque dedi, quis livor abiret
quem lacit impresso mutua dente Venus.

at tu, fallacis coniunx incaute puellae,
me quoque servat0, peccet ut illa nihil.

neu iuvenes celebret multo sermone caveto
neve cubet laxo pectus aperta sinu,

neu te decipiat nutu, digitoque liquorem
ne trahat et mensae ducat in orbe notas.

exibit quam saepe, time, seu viseredicet Ι
sacra bonae maribus non adeunda deae.

at mihi si credas, illam sequar unus ad aras:
tunc mihi non oculis sit timuisse meis.

121

 

