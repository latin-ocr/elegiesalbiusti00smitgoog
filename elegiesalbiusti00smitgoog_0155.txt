3, r, 26] TIBVLLVS

sive sibi coniunx sive futura soror:
sed potius coniunx: huius spem nominis illi
auferet exstincto pallida Ditis aqua?

2

Qui primus caram iuveni carumque puellae
eripuit iuvenem, ferreus ille fuit,

durus et ille fuit qui tantum ferre dolorem,
vivere et erepta coniuge qui potuit.

non ego firmus in hoc, non haec patientia nostro
ingenio: frangit fortia corda dolor:

nec mihi vera loqui pudor est vitaeque fateri
tot mala perpessae taedia nata meae.

ergo curn tenuem fuero mutatus in umbram
candidaque ossa super nigra favilla teget,

ante meum veniat longos incompta capillos
et fleat ante meum maesta Neaera rogum.

sed veniat carae matris comitata dolore:
maereat haec genero, maereat illa vir0.

praefatae ante meos manes animamque precatae
perfusaeque pias ante liquore manus,

pars quae sola mei superabit corporis, ossa
incinctae nigra candida veste legent,

et primum annoso spargent collecta Lyaeo,
mox etiam niveo fundere lacte parent,

posthaec carbaseis umorem tollere velis
atque in marmorea ponere sicca domo.

illic quas mittit dives Panchaia merces
Eoique Arabes, pinguis et Assyria,

et nostri memores lacrimae fundantur eodem:
sic ego componi versus in ossa velim.

150

 

