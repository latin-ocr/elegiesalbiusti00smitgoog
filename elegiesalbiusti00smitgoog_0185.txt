TIBVILVS

cum siccare sacram largo Permessida posset
ore, verecundam maluit esse sitim,

Pieriam tenui frontem redimire corona
contentus famae nec dare vela suae.

sed tamen hunc nostri scit temporis esse Tibullum,
carmina qui docti nota Neronis habet.

8, 2
Cynthia te vatem fecit, iriscive Properti:

ingenium Galli pulchra Lycoris erat:
fama est arguti Nemesis formosa Tibulli :
Lesbia dictavit, docte Catulle, tibi.
non me Peligni nec spernet Mantua vatem,
si qua Corinna mihi, si quis Alexis erit.

14. Ι93
Ussit amatorem Nemesis lasciva Tibullum,
· in tota iuvit quem nihil esse domo.

' Aavcnrvs, Apol. 10

Hic illud etiam reprehendi animadvertisti, quod, cum
aliis nominibus pueri vocentur, ego eos Charinum et
Critiam appellitarim, ¹eadem igitur opera accusent C.
Catullum, quod Lesbiam pro Clodia nominarit, et Ticidam
similiter, quod quae Metella erat Perillam scripserit, et
Propertium, qui Cynthiam dicat, Hostiam dissimulet,
et Tibullum, quod ei sit Plania in animo, Delia in versu,
et quidem C. Lucilium, quamquam sit iambicus, tamen
improbarim, quod Gentium et Macedonem pueros directis ’
nominibus carminesuo prostituerit. quanto modestius
tandem Mantuanus poeta, qui itidem ut ego puerum
amici ‘sui Pollionis bucolico ludicro laudans et abstinens
nominum sese quidem Corydonem, puerum vero Alexin
vocat.
180

 

