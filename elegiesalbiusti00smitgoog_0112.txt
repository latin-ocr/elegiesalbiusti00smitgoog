TIBVLLVS

LIBER PRIMVS
I

Divitias alius fulvo sibi congerat auro
et teneat culti iugera multa soli,
f quern laiyor adsiduus vicino terreat hoste,
⁸ Martia cui soninos classica pulsa fugent:
me mea paupertas vita traducat inerti,
dum meus adsiduo luceat igne focus.
ipse seram teneras maturo tempore vites
rusticus et facili grandia poma manu:
nec spes destituat, sed frugum semper acervos
praebeat et pleno pinguia musta lacu.
narn veneror, seu stipes habet desertus in agris ,
seu vetus in trivio florida serta lapis:
et quodcumque mihi pomum novus educat annus.
libatum agricolae ponitur ante deo.
flava Ceres, tibi sit nostro de rure corona
spicea quae templi pendeat ante fores:
pomosisque ruber custos ponatur in hortis
terreat ut saeva falce Priapus aves.
vos quoque, felicis quondam, nunc pauperis agri
ιο custodes, fertis munera vestra, Lares:
tunc vitula innumeros lustrabat caesa iuvencos
nunc agna exigui est hostia parva soli:

107

 

