40

ursus raruvs · [1. 9, 42

muneribus meus est captus puer. at deus illa
in cinerem-et liquidas munera vertat aquas.

iam mihi persolvet poenas, pulvisque decorem
detrahet et ventis horrida facta coma,

uretur facies, urentur sole capilli,
deteret invalidos et via longa pedes.

admonui quotiens ‘auro ne pollue formam:
saepe solent ¹auro multa subesse mala.

divitiis captus si quis violavit amorem,
asperaque est illi difficilisque Venus. ’

ure meum potius flamma caput et pete ferro
corpus et intorto verbere terga seca.

nec tibi celandi spes sit peecare paranti:
est deus occultos qui vetat esse dolos. ,

ipse deus tacito permisit saepe ministro
ederet ut multo libera verba mero:

ipse deus somno domitos emittere vocem
iussit et invitos lacta tegenda loqui'

haec ego dicebam: nunc me flevisse loquentem,
nune pudet ad teneros procubuisse pedes.

tunc mihi iurabas nullo te divitis auri
pondere, non gemmis, vendere velle fidem,

non tibi si pretium Campania terra daretur,
non tibi si Bacchi eura Falernus ager.

¹illis eriperes verbis mihi sidera caeli ’
lucere et puras fulminis esse vias.

quin etiam flebas: at non ego fallere doctus
tergebam umentes credulus usque genas.

quid faciam, nisi etipse fores in amore puellae?
sed precor exemplo sit levis illa tuo.

o quotiens, verbis ne quisquam conscius esset,
ipse comes multa lumina nocte tuli!

129

 

